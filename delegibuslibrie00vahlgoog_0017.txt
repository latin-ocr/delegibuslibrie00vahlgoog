PRAEFATIO NOVAE EDITIONIS ’

Haec altera Ciceronis Legum editio, a me perinuito

neo nisi instante redemptore, cui hoo officium deberi non
posse intelligebam, parata, quid a priore distet quidue
nouae dotis afferat ut breuiter exponam, ordiendum ui-

detur a codice Heinsiano, cuius selectam quam olim de· Ι
deram lectionis uarietatem nunc ita suppleui, ut iam
omnes eius scripturae in adnotatione expositae legan-
tur. eum librum tum cum duo Vossianos excutiebam
simul tractare nolueram: quamuis enim non dubitarem,
quin in hoc codice idem accidisset, quod in Vossianis
usu expertus eram, ut in excerpendis lectionibus Hal-
mius et Baiterus nonnihil reliquum fecissent, tamen
hoc non tanti esse existimaram, ut operosum conferendi
negotium· sustinerem in eo libro, cuius quae fides et
utilitas esset, ex Halmii commentariis satis cognosci
posse arbitrabar. postea a. uooccnxxv singulari uirorum
egregiorum qui bibliothecae Leidensi praesunt humani-
tate usus codicem huc transmissum inspexi, eo maxime
consilio, ut quae Halmium aut Baiterum non recte aut

 

